#DigiKOPO -tiimi

* Tiimissä on 3 ICT orientoitunutta henkisesti ketterää virkamiestä.
* Tiimissä on myös juristi. 
* Talon pedagogisen osaamisen määrä on asteikkojen ulkopuolella ja kehitysprojekteissa käytetään asiantuntijoina talon virkamiehiä.
* Tarvittaessa ostetaan osaamista, jotka saattavat liittyä kinkkisiin juridisiin haasteisiin tai lisensseihin. 

DigiKOPO -tiimi ei ole suorittava tiimi. Toteutukset tehdään hankintoina, mutta johto pidetään pääosin omassa kontrollissa. 

Juristi on mukana siksi, että voidaan nopeasti arvioida eri järjestelmien myötä tulevat lakimuutokset ja esteet. Hankintoihin liittyvät asiat hoitaa toinen juristi. 

##Kommunikointi
Ideaalitilanteessa tiimi olisi yhdessä tilassa, mutta tällä hetkellä olemme kahdessa eri huoneessa. Isompaa huonetta käytetään tilannehuoneena ja työskentelyyn. Lisäksi tiimillä on käytössä Flowdock tila, jolla korvataan osittain tiimin prosesseissa tehoton sähköpostiviestintä. Lisäksi sama työtila mahdollistaa sosiaalisen median, github tapahtumien ja muiden kehitystyökalujen tietovirtojen ohjaamisen samaan tilaan. Flowdock on siis DigiKOPO -tiimin digitaalinen koti ja hermokeskus. 
