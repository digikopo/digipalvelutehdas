## Palvelukehitystehdas - 6/30 malli
OKM vetoiset kehitysprojektit vakioidaan mahdollisimman pitkälle. Näin saamme aikaiseksi merkittäviä säästöjä, koska prosessi on selkeä ja tehokas. Kehityksessä sovelletaan "6/30 -sääntöä". Tarkoitus on saada nopealla syklillä tieto, onko ideasta tai palvelusta hyötyä, ratkooko se asiakaskunnan ongelman. Toisin sanoen nopeasti saada tieto mitä ideoita jatketaan ja mitä ei. 

Säännön mukaan jokaisen uuden projektin **toteutusvaihe saa kestää enintään 6 kuukautta**, jonka jälkeen pitää olla esittää konkreettisia tuloksia. Tuloksen ei odoteta olevan valmis palvelu tai ratkaisu vaan enemmänkin proof of concept tyyppinen toteutus. Selkeyden vuoksi mainittakoon että määrittelyn kirjoittaminen projektina ei kelpaa. Tuloksien tulee olla käytännöllisiä ja lopputuoteen tai palvelun saavuttamista edistävä konkreettinen totetus. Vaiheen **kustannukset saa olla maksimissaan 30 000€**. Syy rajaan tulee hankintalaista. Alle 30 000€ hankinnat voidaan tehdä huomattavasti kevyemmällä prosessilla ja nopeammin. Lopuksi projektin tuotokset arvioidaan ja päätetään jatkosta: ei jatku tai jatkuu uudella sunnitelmalla eli uusi kierros (alla olevassa kuvassa alempi osa "Jatkoprojekti"). 

Jokainen projekti lähtee ideasta, joita kerätään tilannehuoneen seinälle. Idean saa koska tahansa muuttaa canvas pohjalle tehdyksi "businessplaniksi", jossa on olennaiset asiat tiiviisti. Tilannekuvan tarkastelupalaverissa käydään uudet canvas tasolle kehittyneet ideat läpi ja mietitään niiden tarpeellisuutta. Kun idea saa kannatusta ja se sopii muuhun kehitystoimintaan, löytyy resursseja ja aikaa, täydennetään canvas toteutussuunnitelmaksi, jonka kuvassa annettu maksimi laatimisaika on ohjeellinen. Toteutussuunnitelman hyväksytään tai hylätään tilannekuvan tarkastelupalaverissa (luettu etukäteen). 

![alt](https://raw.githubusercontent.com/digiokm/palvelukehitys/master/images/projekti-tehdas-kaavio.png)

**Jatkoprojektin budjetti voi olla suurempi kuin 30 000€**. Mikäli määrä ylittää 500 000€, viedään projekti hankesalkkuun. Kun projekti tulee toisen kierroksen päähän, tehdään jälleen evaluointi. Tällä kertaa päätetään että onko vielä kehitettävää tai riittääkö resurssit jatkaa nyt. Jos ei, siirtyy palvelu ylläpitoon. Muussa tapauksessa palataan canvaksen päivitykseen ja toteutussuunnitelman päivitykseen. Kuvassa oleva 2 viikon päivitysaika on ohjeellinen ja sitä on muuutettava tarpeen mukaan. 
