# Tilannekuvahuone

Tilannekuvahuone on fyysinen tila, jossa on seinällä A4 kokoisella paperilla kuvattuna merkittävät toimialan kehittämisprojektit ja hankkeet. Projekti voi olla sijoitettuna yhteen 5 vaiheesta: ideat, suunniteltu, käynnissä, ylläpidossa ja poistumassa. 

![alt text](https://raw.githubusercontent.com/digiokm/palvelukehitys/master/images/okm-tilannehuone-seina-2.png)

Ensimmäisessä vaiheessa (ideat) on listattu otsikkoina tai joskus hieman tarkemmin ideat ja ajatukset palveluista, joita tulisi kehittää, jotta toimialan palveluarkkitehtuuri palvelisi kansalaisia paremmin ja tehokkaammin. Kaikki ideat eivät päädy suunnitteluun saati toteutukseen. Ideat arvioidaan tilannekatsauksessa, joka kestää maksimissaan tunnin. Tilannekatsaukseen osallistuu ihmiset, jotka siihen kutsutaan eikä joukko ole aina vakio. Hylättyjä ideoita ei heitetä roskakoriin vaan kerätään yhteen paikkaan digitaaliseen muotoon, jotta niistä muodostuu historitietoa.     

Sama voitaisiin tehdä virtuaalisena, mutta käytännössä on todettu tehokkaammaksi käyttää ainakin tässä vaiheessa fyysistä tilaa, jossa projektien päälliköt ja arkkitehdit voivat säännöllisesti kokoontua pitämään yllä yhteistä tilannekuvaa. On tutkitusti todettu että merkittävä osa tiedosta on hiljaista tietoa ja sen siirtyminen henkilöltä toiselle tapahtuu yleensä vain fyysisessä yhteistyössä. Lisäksi vuorovaikutus on syvempää fyysisessä tilassa. Lisäksi mahdollistetaan etäosallistuminen. 

No ideat, joita ei hylätä päätyvät suunnitteluun. Idean esittäjä tyypillisesti vastaa suunnittelusta. Suunnitelman tekemisessäkin edetään kevyesti. Suunnitelman ensimmäisessä vaiheessa tehdään A4 kokoinen projekticanvas, joka arvioidaan seuraavassa tilannekatsauksessa. Projekticanvaksen tekemiseen ei saa kulua enempää kuin 2 viikkoa. 

Tavoite on, että vuoden 2016 aikana prosessi on digitalisoitu siten että projekti canvaksien tiedot syötetään pilvipalvelupohjaiseen ratkaisuun ja tulostetaan A4 paperiksi tilannehuoneen seinälle kiinnitettäväksi. 


